ลายฟาย (อังกฤษ: Li-fi ย่อจาก Light Fidelity) เป็นเทคโนโลยีการสื่อสารไร้สายเต็มเครือข่ายและความเร็วสูงแบบสองทางคล้ายกับวายฟาย ผู้คิดค้นคำนี้คือฮารัลด์ ฮาส ลายฟายเป็นการสื่อสารด้วยแสงที่มองเห็นได้รูปแบบหนึ่ง และเป็นเซตย่อยของการสื่อสารไร้สายแบบใช้แสง (OWC) และสามารถเป็นส่วนเติมเต็มของการสื่อสารด้วยความถี่วิทยุ (วายฟายหรือเครือข่ายเซลลูลาร์) หรือแม้แต่ใช้แทนการแพร่ข้อมูล ปัจจุบันมีการวัดความเร็วได้ผลว่าเร็วกว่าการใช้งานวายฟายประมาณ 100 เท่า โดยมีความเร็วที่ 224 จิกะบิตต่อวินาที
ลายฟายเป็นการสื่อสารแบบไร้สายและใช้แสงที่มองเห็นได้หรือสเปกตรัมอินฟราเรดและใกล้อัลตราไวโอเลต (แทนคลื่นความถี่วิทยุ) เป็นหนึ่งในเทคโนโลยีการสื่อสารไร้สายที่ลำเลียงข้อมูลได้มากกว่า และได้รับการเสนอว่าเป็นการแก้ปัญหาข้อจำกัดของแบนด์วิดท์จากความถี่วิทยุ