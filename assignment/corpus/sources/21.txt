สองศิษย์เอกของ อาจารย์อัคนี นั่นก็คือ กัลป์ และ แสน ซึ่งทั้งสองได้รับการสักอักขระยันต์จากอาจารย์อัคนี ซึ่งอาจารย์อัคนีได้ให้คมแฝกเขี้ยวเสือกับกัลป์ และคมแฝกเล็บสิงห์ไว้กับแสน อาจารย์ยังบอกอีกว่า ทั้งสองจะควบคุมพลังจากคมแฝกได้อย่างเต็มที่ และอยู่ยงคงกระพัน นอกจากทั้งสองนั้นจะทำลายล้างกันเอง แต่ก่อนนั้นกัลป์กับอัญชันเป็นคนรักกัน ซึ่งดอกไม้นั้นก็แอบหลงรักกัลป์อยู่ ดอกไม้ไม่รู้เลยว่าแสนแอบชอบตัวเอง พ่อของกัลป์นั้นไม่เห็นด้วยที่ลูกชายคบหากับแสน ลูกน้องของนักเลง จึงได้บอกหากัลป์สอบเข้าตำรวจได้ จะให้หมั้นกับดอกไม้ ทำให้ทั้งแสนและอัญชันนั้น ต่างก็เสียใจ
      เมื่อกัลป์นั้นสอบเข้าตำรวจได้ในที่สุด กัลป์ก็ได้รับหน้าที่ให้เข้าจับกุมคนร้าย และได้เกิดการต่อสู้ พ่อของแสนนั้นได้ถูกกัลป์ยิงในที่สุด ทำให้แสนนั้นแค้นใจกัลป์มาก ได้หาเรื่องใส่ร้ายกัลป์จนกัลป์นั้นต้องติดคุก พ่อของกัลป์นั้นถูกแสนฆ่าตาย แม่และน้องนั้นถูกจับตัวไป หวังจะรวบรัดเอากระรอกน้องสาวกัลป์เป็นเมียด้วยอีกคน
      เมื่อกัลป์กลับมาเยือนที่เมืองพล เขาได้รีบเข้ามายังร้านของตะเภา โดยมีพ่อป่าน แม่แจ้ และน้องชายของตะเภานั้นได้อยู่กันพร้อมหน้า ตะเภาได้พุ่งเข้ากอดกัลป์ด้วยความดีอกดีใจ เพราะลึกๆแล้วเธอก็แอบชอบกัลป์มาโดยตลอด ตะเภาได้เล่าเรื่องทุกอย่างของแสนในช่วงที่กัลป์ไม่อยู่ให้ฟังว่าแสนนั้นได้สะสมอาวุธและผู้คนเอาไว้มากมาย จนเป็นผู้มีอิทธิพลของเมืองพลไปแล้ว ซึ่งดอกไม้คนรักเก่าของแสนนั้นก็ได้ตกเป็นนางบำเรอของแสน ส่วนแม่และกระรอกน้องสาวของกัลป์นั้นได้ถูกจับตัวไปขังไว้ที่บ้านของแสน
      กัลป์ได้มีเรื่องกับลูกน้องของแสน ขวานได้ยิงปืนใส่กัลป์หลายนัด แต่ขวานกับสิงโตนั้นได้ถูกกัลป์เล่นงานคืน จนเข้มสงสัยว่าเป็นฝีมือของใคร แสนได้เห็นรอยคมแฝกจากตัวของสิงโต จึงมั่นใจเลยว่าเป็นฝีมือของกัลป์ เมื่อกระรอกรู้เรื่องข่าวของพี่ชายกลับมาก็แอบดีใจ ส่วนเพลิงนั้นได้แอบวางแผนเข้าไปทำงานที่ บ้านของแสนด้วยการเจาะยาง รถของอัญชัน ขณะที่ไปทำบุญที่วัดนั้น อัญชันได้ขับรถชนเพลิง อัญชันได้รับเพลิงเป็นคนขับรถ และได้ให้พักที่เรือนคนงานของแสน กระรอกได้ไปสืบข่าวของกัลป์ที่ร้านของตะเภา ที่นั่นก็ได้พบกับองอาจ ซึ่งเป็นคนขายหนังเร่ และได้เอากระบะขายยามาป่าวประกาศ จนสร้างความรำคาญให้กับลูกน้องของแสน และมีเรื่องกัน
      กัลป์ได้บุกเข้าบ้านของแสน ขณะที่แสนนั้นอยู่ห้องนอนกับดอกไม้ ดอกไม้ตกใจมากที่เจอกัลป์อย่างกะทันหัน แสนและกัลป์นั้นได้ต่อสู้กัน แสนจับปืนได้ยิงกัลป์ แต่กัลป์นั้นก็รอดไปได้ และกัลป์ก็จะไม่หยุดเพียงเท่านี้ เขาได้ไปหาอัญชันที่ห้อง อัญชันและกัลป์ได้นึกถึงความหลังที่ทั้งสองนั้นรักกัน ที่มีอุปสรรคเรื่องความแค้นเข้ามาเกี่ยวข้อง ทำให้ทั้งสองคนนั้นเหินห่างกัน
      แสนจับตัวกัลป์ได้ในที่สุด เขาได้ใช้แส้เฆี่ยนกัลป์อย่างโหดร้าย และจะจุดไฟเผา มาลัย กระรอก และดอกไม้ต่างร้องขอชีวิต แต่แสนนั้นไม่ฟัง สุดท้าย อัญชันก็ต้องเข้ามาห้าม เพลิงเห็นเหตุการณ์ จึงได้หาหนทางช่วย แสนได้ให้ลูกน้องเอากัลป์ไปมัดที่โรงปอ มีคนแจ้งทางสถานีตำรวจว่ามีเหตุที่บ้านแสน รองเพชรได้นำกำลังตำรวจมา ก่อนที่แสนนั้นจะสั่งเผากัลป์ทั้งเป็น แสนได้ออกไปต้อนรับเพชรอย่างดี ระหว่างนั้นอัญชันก็ได้เข้าไปช่วยกัลป์หนีไป กัลป์ดีใจมากไม่คิดว่าอัญชันนั้นจะมาช่วย ส่วนอัญชันนั้นก็เสียใจเพราะคิดว่ากัลป์นั้นยังรักดอกไม้อยู่ ทั้งคู่นั้นจากกันด้วยความเจ็บปวด
      ขณะที่กัลป์หนียังไม่ทันจะออกจากบริเวณบ้านแสน แสนก็ตามมาติดๆ คราวนี้เพลิงได้พรางตัวมาช่วยให้หนีรอดไปยังบ้านของตะโพน แสนนั้นยังคงค้นหาตัวกัลป์ที่บ้านของตะโพน แต่กัลป์ก็รอดพ้นไปได้ด้วยความช่วยเหลือของ ตะโพน ได้พาไปหลบยังที่หลุมหลบภัย แสนได้ตามมาเล่นงานเพลิงที่ได้ไปมีเรื่องกับลูกน้องตัวเอง ขณะที่แสนนั้นจะฆ่าเพลิงนั้น อัญชันได้เข้ามาห้ามไว้ได้ทัน
      แสนจับตัวเพลิงมาแล้วให้เข้มนั้นฉีดยาเสพติดเข้าตัวเพลิง เพื่อหวังจะให้เพลิงนั้นมาเป็นพวกของตน เพลิงเริ่มตั้งสติ แต่ก็ไม่มีเรี่ยวแรง เพราะด้วยฤทธิ์ยา ขณะที่จงอางและตะเภานั้นได้เข้ามาส่งเสบียง เพลิงได้แอบไปแฝงตัวที่ท้ายรถกระบะของกระรอก และหนีเอาตัวรอดไปได้ กระรอกได้ช่วยชีวิตเพลิงเอาไว้ และเพลิงก็เริ่มมีใจให้กับตะเภา ต่อมาองอาจทำทีว่าจะมาเช่าห้องที่้ร้านของพ่อปานแม่แจ้ ทำให้องอาจนั้นเป็นเพลิงอยู่กับตะเภา ทั้งสามคนนั้นจึงได้สนิทกันมากขึ้น และองอาจเริ่มแน่ใจแล้วว่าเพลิงนั้นเป็นคนดี
      ส่วนแสนนั้นยังคงตามล้างตามผลาญกัลป์ไม่เลิก เพราะแค้นใจมากที่กัลป์นั้นฆ่าพ่อของตัวเอง แสนได้พาพรรคพวกมาอาละวาด ทำร้ายคนที่ร้านพ่อปานแม่แจ้ เพื่อบีบกัลป์ออกมา องอาจนั้นให้พ่อปานแม่แจ้และตะเภาย้ายไปอยู่ที่อื่น แต่ก็ไม่มีใครยอมไป เพราะตนเกิดที่นี่ และยังบอกกัลป์ องอาจ และเพลิงอีกว่า ไม่ให้หนีไปจากเมืองพล เพราะถ้าทุกคนไป ก็จะไม่มีใครปราบแสนได้
      รองเพชรได้ถูกระเบิดจนอาการสาหัสรักษาตัวอยู่ที่โรงพยาบาล แสนได้ให้เจ้าหน้าที่จากพระนครแต่งตั้งหมวดนิตย์ขึ้นมาทำหน้าที่แทนรองเพชร เพราะหมวดนิตย์นั้นเป็นคนของตน กัลป์ได้พยายามที่จะปรับความเข้าใจกับอัญชัน และเล่าเรื่องความชั่วของแสนที่อัญชันนั้นยังไม่รู้ เมื่ออัญชันนั้นได้ฟังก็เริ่มคล้อยตามกัลป์ ถึงแม้จะทำท่าทีว่าไม่ฟังก็ตาม
      มาลัยป่วยหนัก แสนได้เข้ามาเยี่ยมมาลัย มาลัยได้บอกกับแสนให้กลับตัวกลับใจ นึกถึงที่ผ่านมาที่พ่อของแสนนั้นเคยติดคุก ทำให้พ่อของกัลป์และมาลัยนั้นเป็นคนเอาแสนมาเลี้ยงดู แสนรักมาลัยมาก ถึงขนาดเรียกว่าแม่ แต่ด้วยสถานการณ์นั้นกลับทำให้แสนนั้นกลายเป็นอีกคน แสนเริ่มตระหนักความดีของตนที่เคยมี กับความชั่วของตัวเองที่ก่อขึ้น กัลป์ องอาจและเพลิงนั้นร่วมมือกันหาทางกำจัดแสน โดยมีบ้านของตะโพนเป็นที่หลบซ่อน องอาจนั้นได้แอบไปหากระรอกอยู่หลายครั้งด้วยความเป็นห่วง มาลัยป่วยบ่อยครั้ง จนสุดท้ายนั้นแสนก็ไม่ยอมให้กระรอกพามาลัยไปหาหมอ มาลัยจึงสิ้นใจในที่สุด กระรอกเสียใจมาก ส่วนเพลิงนั้นก็ทำตัวเลวที่สุดเพื่อให้แสนนั้นเชื่อใจ ทำให้ตะเภานั้นเสียใจมาก กัลป์กับอัญชันนั้นปรับความเข้าใจกันได้ในที่สุด เมื่ออัญชันนั้นรู้ความจริงว่าแท้จริงแล้วแสนไม่ใช่พี่น้องแท้ๆของเธอ และที่สำคัญนั้นพ่อของแสนเป็นคนฆ่าพ่อแม่ที่แท้จริงของเธอนั้นตายอีกด้วย แสนหวังจะได้อัญชันมาเป็นเมีย อัญชันทนไม่ได้จึงได้หนีไปหากัลป์ ซึ่งตอนนี้นี้กัลป์บาดเจ็บสาหัส ด้วยมีดที่ลงอาคม ที่ครั้งหนึ่งนั้นแสนเคยใช้ทำร้ายอัคนีมาแล้ว