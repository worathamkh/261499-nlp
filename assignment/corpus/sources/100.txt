เลี้ยง นักธุรกิจหนุ่มสนใจด้านไสยศาสตร์ แต่ปล่อยของพลาดถูกภรรยาของตัวเองตาย ต่อมาได้ประลองวิชากับอาจารย์ไสยศาสตร์แต่พ่ายแพ้ จึงสะกดวิญญาณตัวเองโดยใช้เหรียญเงินด้านหนึ่งเป็นรูปดอกไม้อีกด้านเป็นรูปนกไว้ในโลงศพ และเหรียญทองในลักษณะเดียวกันอีกหนึ่งเหรียญไว้ในปากตัวเองเพื่อไว้เป็นเงินปากผี แต่เหรียญถูกขโมยไปวิญญาณของเขาจึงกลับมามีอิทธิฤทธิ์ ดุร้าย เพื่อตามเอาเหรียญคืน
วันพุธ กับ พินทุอร เป็นพี่น้องกัน พินทุอรเป็นคนที่สนใจเรื่องลี้ลับทั้งหลาย พินทุอรต้องการประชด เสริม ผู้เป็นพ่อที่นำ มาลิน แม่เลี้ยงเข้ามาอยู่ในบ้าน มาลินมีลูกติดจากสามีเก่าคือ เมฆ ซึ่งมีนิสัยเกเร อุไร แม่บ้านเก่าแก่จับได้ว่ามาลินใช้คุณไสยทำให้เสริมหลง มาลินต้องการครอบครองสมบัติของเสริม และยังนำสมบัติเหล่านั้นไปให้ชู้รัก คือ ชัด นักธุรกิจชื่อดัง ซึ่งมีเบื้องหลังเป็นนักปั่นราคาพระเครื่อง เมฆหาทางล่วงเกินพินทุอร เมื่อพินทุอรฟ้องพ่อกลับไม่ได้รับความสนใจ เมฆกับวันพุธมีเรื่องชกต่อยกันเสมอๆ วันพุธชนะเมฆทุกครั้ง ทำให้มาลินโกรธและคอยกลั่นแกล้งวันพุธกับพินทุอรเสมอ ทำทุกอย่างเพื่อกดดันเด็กทั้งสอง แม้ว่าอุไรจะคอยช่วยแต่ก็ไม่เป็นผล มาลินให้เสริมไล่อุไรออก เสริมไม่กล้าไล่ มาลินใช้คุณไสยเล่นงานอุไร แต่ก็ไม่เคยสำเร็จ