อูเบอร์ (อังกฤษ: Uber) เป็นบริษัทเครือข่ายคมนาคม มีสำนักงานใหญ่ในซานฟรานซิสโก รัฐแคลิฟอร์เนีย ซึ่งดำเนินการในนครหลายประเทศ บริษัทใช้โปรแกรมประยุกต์สมาร์ตโฟนเพื่อรับคำขอโดยสารแล้วส่งคำขอโดยสารเหล่านั้นไปยังคนขับของตน ลูกค้าใช้แอพเพื่อขอโดยสารและติดตามตำแหน่งของพาหนะที่สงวนไว้ จนถึงวันที่ 16 ธันวาคม 2557 มีบริการใน 53 ประเทศและกว่า 200 นครทั่วโลก มีมูลค่ากว่า 40,000 ล้านดอลลาร์สหรัฐ
แรกก่อตั้ง อูเบอร์เสนอให้เช่าเฉพาะรถหรูหราขนาดเต็มเท่านั้น และมีการใช้ชื่อ "อูเบอร์แบล็ก" เป็นบริการหลักของบริษัท (ตั้งตามบริการขนส่งเอกชน "แบล็กคาร์" ในนครนิวยอร์ก) ในปี 2555 บริษัทออกโครงการ "อูเบอร์เอ็กซ์" ซึ่งขยายบริการให้คนขับที่มีคุณสมบัติครบทุกคนและมีพาหนะที่ยอมรับได้ เนื่องจากขาดการวางระเบียบ อูเบอร์จึงคิดค่าบริการต่ำกว่าบริการแท็กซี่ดั้งเดิมบางแห่ง 
อูเบอร์ตกเป็นประเด็นการประท้วงที่กำลังดำเนินอยู่จากคนขับแท็กซี่ บริษัทแท็กซี่และรัฐบาลซึ่งเชื่อว่าอูเบอร์เป็นปฏิบัติการรถแท็กซี่มิชอบด้วยกฎหมายซึ่งใช้การประกอบธุรกิจไม่ยุติธรรมและละเมิดความปลอดภัยของผู้โดยสาร จนถึงเดือนธันวาคม 2557 มีการจัดประท้วงในประเทศเยอรมนี อินเดีย สเปน ฝรั่งเศสและอังกฤษ ฯลฯ ขณะที่มีบันทึกเหตุการณ์เกี่ยวกับผู้โดยสาร