วันนี้ (23 ก.พ.) ที่โรงแรมบียอนด์ สวีท บางพลัด กรุงเทพฯ สำนักงานคณะกรรมการการศึกษาขั้นพื้นฐาน (สพฐ.) ประกาศผลการประกวดหนังสือดีเด่นประจำปี พ.ศ. 2561  โดยนางสุกัญญา งามบรรจง รองเลขาธิการคณะกรรมการการศึกษาขั้นพื้นฐาน (กพฐ.) เปิดเผยว่า สพฐ. ได้จัดประกวดหนังสือดีเด่นเป็นประจำทุกปี ซึ่งปีนี้มีหนังสือส่งเข้าประกวดทั้งหมด 338 เรื่อง ได้รับรางวัลจำนวน 52 เรื่อง เป็นรางวัลดีเด่น 11 เรื่อง และรางวัลชมเชย 41 เรื่อง ดังนี้ หนังสือสารคดี รางวัลดีเด่น เรื่อง นนทบุรีศรีมหานคร โดย พิศาล บุญผูก รางวัลชมเชย 3 เรื่อง ได้แก่ จากรัชกาลที่ 5 ถึงรัชกาลที่ 9 : อีกย่างก้าวของพระบรมเดชานุภาพ โดย สมโชติ อ๋องสกุล เจดีย์ในประเทศไทย : รูปแบบ พัฒนาการ และพลังศรัทธา โดย ศักดิ์ชัย สายสิงห์ และเรย์นัลโด อิเลโต้ : มวลชนคนชั้นล่าง ประวัติศาสตร์แห่งชาติและความรู้แบบอาณานิคม โดย ทวีศักดิ์ เผือกสม หนังสือนวนิยาย รางวัลดีเด่น ไม่มีหนังสือใดสมควรได้รับรางวัล รางวัลชมเชย 3 เรื่อง ได้แก่ กรงกรรม โดย จุฬามณี กระหนกนที โดย ยุวดี มณีกุล และม่านชีวิต โดย ธนายุทธ ลีห์ขจร หนังสือกวีนิพนธ์ รางวัลดีเด่น ไม่มีหนังสือใดสมควรได้รับรางวัล รางวัลชมเชย 3 เรื่อง ได้แก่ ใจธรรมชาติ โดย ‘กุดจี่’ พรชัย แสนยะมูล แนบเกล้าเนากาล รวมบทร้อยกรอง โดย ชวิน พงษ์ผจญ และระหว่างทางกลับบ้าน โดย อังคาร จันทาทิพย์
หนังสือรวมเรื่องสั้น รางวัลดีเด่น เรื่อง ลืมตาตื่นอีกครั้ง...ในเวลาอันสมควร โดย ปองวุฒิ รุจิระชาคร รางวัลชมเชย  2 เรื่อง ได้แก่ นักแสดงสด โดย สาคร พูลสุข และเสน่หานุสรณ์ โดย เงาจันทร์ หนังสือสำหรับเด็กเล็ก อายุ 3-5 ปี รางวัลดีเด่น เรื่อง นกป่ากับปู่ต้นไม้ โดย ปรีดา ปัญญาจันทร์ และสุดไผท เมืองไทย รางวัลชมเชย 3 เรื่อง ได้แก่ คนนี้คือใคร โดย สุมาลี ผ้าห่มวิเศษของนิ้งหน่อง โดย มณิศา ปาลกะวงศ์ ณ อยุธยา และลูกฉันหายไปไหน โดย ธารินี เหลืองอารีพร หนังสือสำหรับเด็ก อายุ 6-11 ปี ประเภทบันเทิงคดี รางวัลดีเด่น เรื่อง โลกของมดแดงกับแตงกวา (เอยด้วย!) โดย งามพรรณ เวชชาชีวะ รางวัลชมเชย 3 เรื่อง ได้แก่ ป่าต้องห้าม โดย พรชัย แสนยะมูล ผ่อผนัง ฟังนิทาน โดย อู่ทอง  ประศาสน์วินิจฉัย และเรารักในหลวง โดย กองบรรณาธิการแพรวเพื่อนเด็ก ประเภทสารคดี รางวัลดีเด่น เรื่อง พระพุทธเจ้า ศาสดาผู้รู้แจ้งด้วยตนเอง โดย สุทธิลักษณ์ น้อยหร่าย รางวัลชมเชย 3 เรื่อง ได้แก่ ความลับของแมว โดย ณิชา ชวณิชย์ ติ๊ด ติ๊ด...สนุกคิดบ้านสวน โดย รัตนา คชนาท และอมตะผีรอบโลก โดย ณัฐชนัน โฆษิตาภรณ์
หนังสือสำหรับเด็กวัยรุ่น อายุ 12-18 ปี ประเภทบันเทิงคดี รางวัลดีเด่น ไม่มีหนังสือใดสมควรได้รับรางวัล รางวัลชมเชย 3 เรื่อง ได้แก่ เด็กชายที่ปลอมตัวเป็นหนังสือ, ดอกไม้ และอื่นๆ โดย ปะการัง บึงน้ำแห้ง โดย โชติ  ศรีสุวรรณ และอัศวินอุตุกับปีศาจทั้งแปด โดย  ขุนเขา สินธุเสน เขจรบุตร ประเภทสารคดี รางวัลดีเด่น เรื่อง วิถีแห่งไทย… สายธารแห่งปัญญา โดยสำนักทรัพย์สินส่วนพระมหากษัตริย์  รางวัลชมเชย 3 เรื่องได้แก่ เทใจให้สเปน Spain’s Great Time โดย วันฉัตร ชินสุวาเทย์ สิ่งมีชีวิตที่เรียกว่าวัยรุ่น โดย หมอจริง และ How deep is your dream โดย สุดารัตน์  เทียรจักร์  ประเภทบทร้อยกรอง รางวัลดีเด่น เรื่อง รวมบทร้อยกรอง ร้อยกลอน โดย ชวิน พงษ์ผจญ รางวัลชมเชย  3 เรื่อง ได้แก่ ดินแต้มดาว โดย อนุวัฒน์ แก้วลอย รวมบทกวี “เก็จแก้วกรองกานท์” โดย สุปาณี พัดทอง และเรืองแสงแห่งหัวใจ โดย นิวรรฒก์ ทองจำปา
หนังสือการ์ตูนและนิยายภาพ ประเภทการ์ตูนและนิยายภาพทั่วไป รางวัลดีเด่น เรื่อง ความสุขของกะทิ ฉบับลายเส้น โดย งามพรรณ เวชชาชีวะ รางวัลชมเชย 3 เรื่อง ได้แก่ กระบี่หยามยุทธภพ โดย หมู นินจา (สุชาติ พรหมรุ่งโรจน์) พระเจ้า 500 ชาติ โดย โอม รัชเวทย์และคณะ และหมาจ๋า Therapy หมาจ๋ารักษาใจ โดย ณัฐวีร์  ลิมปนิลชาติ ประเภทการ์ตูนและนิยายภาพสำหรับเด็กเล็ก รางวัลดีเด่น เรื่อง ล่าขุมทรัพย์อาเซียน : สิงคโปร์ โดย ป๋าสนิท และกฤษดา พึงปิติพรชัย รางวัลชมเชย 3 เรื่อง ได้แก่ ท่องแดนไดโนเสาร์ ตอน แผ่นดินเปลี่ยนแปลง โดย จิตติรัตน์  ทัดเทียมรมย์และอำพวรรณ ทิวไผ่งาม มอนสเตอร์ในเงามืด โดย มนต์ชัยและสิริน และเมฆของพระราชา โดย กองบรรณาธิการ
หนังสือสวยงาม ประเภททั่วไป รางวัลดีเด่น เรื่อง สมุดภาพสยามเรเนซองส์ : ความทรงจำแห่งกรุงรัตนโกสินทร์ เล่ม 1 REMINISCENCE OF RATTANAKOSIN I (1851 - 1911) โดย หม่อมหลวงภัคภรจันท์ เกษมศรี รางวัลชมเชย 3 เรื่อง ได้แก่ ปฐมบทแห่ง สยาม - ไทย ณ ห้วงกาล  ถวายคารวาลัย Siam-Thai Between Time : The Genesis Homage to a Beloved Monarch โดย ณัฐสุดา จันทระ วิถีแห่งไทย... สายธารแห่งปัญญา โดย สำนักงานทรัพย์สินส่วนพระมหากษัตริย์ และสืบสานศิลป์ ในแผ่นดินพระทรงธรรม โดย วงเดือน นาราสัจจ์ ประเภทหนังสือสวยงามสำหรับเด็ก รางวัลดีเด่น เรื่อง ในดวงใจนิรันดร์ Still on my mind โดย ธัมม์ ศิริพรมรินทร์ รางวัลชมเชย 3 เรื่อง  ได้แก่ ครอบครัวสุขสันต์ สงกรานต์สุขใจ โดย ภัทรวลี นิ่มนว จุ๊ จุ๊... เงียบหน่อยนะจ๊ะ โดย รัตนา คชนาท และพระมหาชนก วิริยะบารมี โดย ปรีดา ปัญญาจันทร์
