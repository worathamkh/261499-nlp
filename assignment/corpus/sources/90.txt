ภาวิดา ราชินีแห่งวงการบันเทิง ที่ทุกช่องต่างอยากได้เธอไปร่วมงาน จนกระทั่งวันหนึ่ง กิตติกร เจ้าของช่อง Real จึงชักชวนภาวิดาให้มาเล่นละครเรื่องบัลลังก์นางหงส์ ประกบกับอริเก่าอย่าง รัญชลี เพื่อหวังเรียกเรตติ้งให้กับช่อง ภาวิดารู้จึงรีบปฏิเสธงานนี้ทันที และเมื่อบังเอิญภาวิดาได้เจอกับรัญชลีและรัญชลีรู้สึกสำนึกผิด และขอโอกาสกลับมาทำงานอีกครั้ง ทำให้ภาวิดาใจอ่อนโดยหารู้ไม่ว่านั่นเป็นเพียงแค่ฉากเริ่มต้นการแก้แค้นของรัญชลีเท่านั้น ความแค้นครั้งเก่ากำลังจะถูกเอาคืน ภาวิดาจะเจอกับเหตุการณ์อะไรบ้างและจะผ่านพ้นไปได้อย่างไร