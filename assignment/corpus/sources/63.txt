 หากคุณกำลังอยากชมภาพยนตร์ในบรรยากาศที่เป็นมากกว่าโรงภาพยนตร์ทั่วไป ควอเทียร์ ซีเนอาร์ต (Quartier CineArt) คือโรงภาพยนตร์ระดับไฮคลาสจากเมเจอร์ ซีนีเพล็กซ์ ที่มาพร้อมกับเทคโนโลยีและนวัตกรรมอันทันสมัย สมกับสโลแกนที่ว่า "สุดยอดเมืองหนัง ศูนย์รวมความบันเทิงระดับโลก" ตอบโจทย์ความต้องการและให้คุณได้เต็มอิ่มไปกับความบันเทิงอย่างครบครัน 
     โรงภาพยนตร์ Quartier Cineart ตั้งอยู่ที่ชั้น 4 The Waterfall Quartier ในศูนย์การค้า The Emquartier เป็นโรงภาพยนตร์ที่ออกแบบอย่างหรู มีสไตล์แบบ Art Museum หรือ พิพิธภัณฑ์แสดงงานศิลปะ ที่โดดเด่นแตกต่าง คงคอนเซปต์ความ Extraordinary ที่ไม่เหมือนใคร เป็นโรงภาพยนตร์แห่งอนาคตซึ่งมีหลายฟังก์ชันให้คุณเลือกรับชมตามใจชอบ เริ่มตั้งแต่พนักงานต้อนรับสุดล้ำแห่งอนาคต ซึ่งแปลกไม่เหมือนใคร เพราะที่นี่มีพนักงานต้อนรับเป็นหุ่นยนต์! CineRobot คือหุ่นยนต์ต้อนรับหน้าตาน่ารักที่รอทักทายคุณได้ถึง 4 ภาษา ทั้งไทย จีน ญี่ปุ่น และเกาหลี ที่พร้อมให้ข้อมูลเกี่ยวกับภาพยนตร์ที่กำลังฉาย แถมยังมีลูกเล่นน่ารักๆ ให้คุณได้สนุกสนานไปด้วย ไม่ว่าจะเป็นการเต้นตามเสียงเพลง การเดินตาม หรือการเลียนแบบคุณด้วยการถ่ายภาพใบหน้าของคุณไปปรากฏบนใบหน้าของหุ่นยนต์ CineRobot ดูเผินๆ แล้วเหมือนมีคุณ 2 คนในเวลาเดียวกันเลยล่ะ 
     นอกจากนี้คุณยังไม่ต้องทนกับระบบการจำหน่ายบัตรชมภาพยนตร์ที่ไม่ต้องต่อคิวยาว รอนานๆ จนเมื่อยอีกต่อไป เพราะที่ Quartier Cineart คุณสามารถซื้อบัตรชมภาพยนตร์จากเครื่องจำหน่ายที่สุดแสนสะดวกรวดเร็วได้ ความพิเศษของบัตรชมภาพยนตร์ที่นี่คือ คุณสามารถพิมพ์บัตรชมภาพยนตร์เป็นลายของคุณเองได้ ไม่ว่าเป็นรูปตัวคุณเอง รูปเพื่อน ครอบครัว หรือภาพที่คุณชื่นชอบ เก็บเป็นบัตรแข็งที่ระลึกที่สวยงาม มีคุณค่าทางจิตใจได้ 
     Quartier Cineart มีโรงภาพยนตร์ที่มาพร้อมเทคโนโลยีอันทันสมัย 8 โรง โดยมีโรงภาพยนตร์เด่นที่ตั้งชื่อกิ๊บเก๋ มาพร้อมเทคโนโลยีที่สุดล้ำถึง 4 โรง 